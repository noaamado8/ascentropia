## **Estudo preliminar**

## **1. Descrición do proxecto**

O meu proxecto é desenvolver o sitio web da recén inagurada "Asociacón Sociocultural Entropía".

Hai uns meses tivemos a sorte de conseguir a cesión de dúas casas abandonadas na parroquia de Oca (A Estrada) Desta cesión nace a Asociación Sociocultural Entropía, un proxecto de dinamización e desenvolvemento do medio rural, que ten entre os seus obxetivos a creación de espazos de encontro e troca de saberes, así coma a rehabilitación e aproveitamento do lugar seguindo a filosofía da permacultura e a bioconstrución. ASC Entropía declárase Ecoloxista, Feminista e Antirracista. Este é un proxecto a longo prazo que está a nacer, polo que medrará cas persoas que participen nel! Ideas e propostas son benvidas!

A presidenta de Asc Entropía, Noa Devesa

A Asociación Entropía é un proxecto colaborativo no cal están envoltas moitas persoas con decicacións moi distintas pero cun mesmo obxectivo. Eu dende un principio quixen participar e apoiar ás fundadoras e amigas, e así surxiu esta idea, aunando o proxecto profesional de DAW cos meus proxectos persoais.

É esencial para a visiblidade e vialbilidade da Asociación ter unha páxina web que recolla toda a información da mesma (actividades, eventos, contacto, participación…) e inclusive que permita a interactuación dos participantes coas organizadoras (facerse socio/a, anotarse as actividades…), dando moita accesibilidade aos usuarios e persoas interesadas, e facilitando toda a actividade e promoción de "Entropía".

O obxectivo deste sitio web vai ser entón a promoción da Asociación, así como a xestión de participantes e actividades. Conseguirase a través de todos os servicios webs necesarios para a consulta de información e a interacción das persoas usuarias.

Algunhas das funcionalidades concretas que vai ofrecer a páxina son:

- 'Sobre nós', información xeral acerca da Asociación e as persoas que a conforman.

- 'Actividades', oferta de todas as actividades da equipa.
- 'Eventos' especiais e festexos.
- 'Contacta', para calquera dúbida.
- 'Faite soci@', para participar nas distintas ofertas da Asociación
- 'Colabora', para formar parte da equipa e ofrecer actividades ou traballo
- 'Galería' de fotos e vídeos.
- 'Incripción' en actividades e eventos
- Información xeral de contacto (correo, dirección, teléfono....) e redes sociais
- 'Documentación' cos estatutos oficiais e o aviso legal.
- 'Doazóns', espazo para as aportacións económicas voluntarias.

### **1.1. Destinatarios**

A páxina vai dirixida a toda a poboación, xa que 'Entropía' está aberta a participación de todos e todas: tanto como persoas destinatarias das actividades (de todas as franxas de idade) como membros activos da asociación, no contexto das inquietudes e bases da mesma.

O público obxectivo son, polo tanto, persoas voluntarias, grupos ou organizacións similares que queiran colaborar e persoas interesadas en participar das actividades ofertadas.

### **1.2. Estudo de necesidades**

Moitas asociacións similares a 'Entropía' funcionan sen sitio web, pero é unha clara desvantaxe ante competidores, xa que é unha ferramenta moi boa para este modelo de organización. Vou poñer por exemplos:

A escola de tempo libre Don Bosco, en Santiago de Compostela, ten unha páxina web moi accesible e actualizada. Nela recóllese todas as actividades que ofertan e toda a información relevante, ademais, as participacións e formularios realízanse a través da web e funcionan moi ben deste xeito.

[https://www.cxdonbosco.org/](https://www.cxdonbosco.org/)

Un exemplo en contraposión é o de Galicia Eventos e Ocio, que únicamente dispoñen de redes sociais e páxina de facebook. As súas actividades e información tamén chegan aos destinatarios, aínda que dun xeito máis desorganizado e tamén se crea unha canle de comunicación directa a través do chat. A diferencia e desventaxa disto e que non teñen participacións formais como formularios de rexistro en actividades, e pode ser un método saturado no caso de ter moita demanda.

[https://es-la.facebook.com/galiciaeocio/](https://es-la.facebook.com/galiciaeocio/)

### **1.3. Xustificación do proxecto**

Este proxecto vai ser un dos máximos impulsores da Asociación Sociocultural Entropía, cubrindo as necesidades de promoción e xestión dende o punto de vista da organización. Por outra banda, dende o punto de vista do usuario, cubrirá as necesidades informativa, comunicativa e participativa, dun xeito moi accesible.

### **1.4. Ideas para a súa comercialización**

Trátase dun proxecto colaborativo, sen ánimo de lucro, e sen inversión monetaria inicial. Impulsarase a través de redes sociais de todas as persoas colaboradoras ou que queiran axudar e compartir. A medida que creza a asoaciación, crecerá o meu proxecto e a súa utilidade.

### **1.5. Modelo de negocio**

A aplicación será totalmente gratuita con acceso libre para todos os usuarios. O "negocio" será a Asociación, con opción de facerse socio ou socia ou de anotarse ás distintas actividades ofertadas, todo isto a través da páxina web.

## **2. Requirimentos**

Os requerimentos para a realización deste proxecto van ser esencialmente tecnolóxicos, e os contidos serán os aportados pola directiva da asociación.

- A infraestructura contará cun dominio web, montado nun servidor web, que tamén terá un servidor de bases de datos para xestionar aos participantes das actividades.

- Para o backend, usarei php. Nesta contorna farei principalmente as conexións coas bases de datos, para as que utilizarei o código de MySQL
- Para o frontend usarei para código base HTML e CSS coa tecnoloxía de Bootstrap. Para a dinamización e funcións específicas da web usarei JavaScript, así como librerías da linguaxe. O deseño será _responsive._

## **3. Planificación**

|
 | Data de inicio | Duración | Breve descripción |
| --- | --- | --- | --- |
| Estudo Preliminar | 7.04.2021 | 1 semana | Formado de tres partes (descrición, requerimentos e planificación) recolle a idea do proxecto. |
| Análise | 15.04.2021 | 1 semana | Describe os requirimentos para o sitio web de Entropía, especificando que funcionalidade ofrecerá e de que xeito. |
| Deseño | 22.04.2021 | 1 semana | Deseño dos algoritmos para implementar cada unha das funcións (cun diagrama ou pseudocódigo) |
| Codificación e Probas | 29.04.2021 | 3 semanas | Código do proxecto e probas do mesmo, ambas partes coa metodoloxía utilizada. Especificaránse tamén si se fan cambios nas outras partes. |
